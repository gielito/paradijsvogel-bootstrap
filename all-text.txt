 Strelitzia reginae
 Strelitzia reginae
 Over (current)
 Weetjes
 Wat is er mis?
 Over
 Strelitzia reginae - Paradijsvogelbloem
 Zonder twijfel de meest spectaculaire plant die je in huis kunt halen: de paradijsvogelbloem. Deze beauty herken je aan de fier opstaande lange bladeren en adembenemend mooie bloemen. De Strelitzia reginae met z&rsquo;n exotische looks is een topplant waar je bovendien jarenlang van geniet.
 Weetjes

 Standplaats
 Strelitzia Reginae is best een taaie plant, die je tijdens de zomer buiten kunt zetten. Het best doet de plant het bij temperaturen tussen 21 en 32&deg; C. Zorg voor een fijne plek met veel licht, maar zonder directe middagzon. Een beetje zonlicht mag wel, maar let op voor felle zon die de plant kan verbranden.
 In de winter verlangt je paradijsvogelbloem een frissere temperatuur. Zet &lsquo;m in ieder geval binnen bij een min. temperatuur van ongeveer 13&deg; C.
 
Sproeien
 De bladeren besproeien is geen must. Een wekelijkse sproeibeurt is wel een aanrader in de winter, wanneer de verwarming zorgt voor een droge lucht binnenshuis. Je paradijsvogelbloem geniet dan extra van een goede sproeibeurt.
 
Water geven
 Belangrijk voor de Strelitzia reginae is dat je &lsquo;m niet te veel water geeft. Zorg ervoor dat de pot onderin gaatjes heeft zodat het teveel aan water weg kan. Alternatief kan je ook zorgen voor een laag grind of scherven onderin de pot die vermijden dat de wortels in het water blijven staan.
 Geef in de lente en zomer wekelijks water. Het is goed als de grond steeds wat vochtig aanvoelt. In de herfst en winter gaat je plant in een rustperiode &ndash; giet dan enkel als de potgrond bijna droog is.
 
Stekken
 Dit doe je best door een volwassen plant te scheuren, liefst in februari of maart. Haal je paradijsvogelplant voorzichtig uit de pot en scheur de wortelkluit in 2 delen. Zet de nieuwe planten elk apart in een pot. Let wel, mogelijk moet je het volgend jaar een jaartje zonder bloemen stellen.
 
Verzorgen
 Houd je plant in topvorm door (vloeibare) plantenvoeding te geven. Hoe vaak? In de lente en zomer geef je tweewekelijks plantenvoeding en in de herfst en winter beperk je dat tot 1 keer per maand.

 Jonge planten verpot je in de lente, als de pot te klein geworden is. Met volwassen planten ga je iets voorzichtiger te werk: verpot om de 3 &agrave; 4 jaar. Doe dat enkel in een periode wanneer je plant geen bloemen draagt. Je Strelitzia mag best wat krap in z&rsquo;n pot zitten; dat is goed voor de bloei.

 Goede ventilatie of buitenlucht maken je plant gelukkig. Zet &lsquo;m vanaf 20&deg; C met een gerust hart buiten op het terras.
 
Snoeien
 Eigenlijk niet nodig, maar lelijk geworden bladeren mag je in de lente wegnemen. Snijd ze met een scherp mes helemaal tot op de grond weg.

 Wat is er mis met mijn Strelitzia reginae?
 bladeren worden bruin en geen bloemen
 Controleer of de plant op de juiste tijdstippen water en voeding krijgt.
 &copy; 2019 Copyright: Annelore Maes
 